Son basım: 22.11.2017.

DİKKAT! OYUNUN İSTEMCİ BÖLÜMÜNÜ YÜKLEDİĞİNİZ, KOPYALADIĞINIZ, OYNAMAYA BAŞLADIĞINIZ VE/VEYA «DRACONIUS GO: CATCH A DRAGON!» İSİMLİ OYUNU HER HANGİ BİR ŞEKİLDE KULLANDIĞINIZ TAKDİRDE, İŞBU KULLANICI SÖZLEŞMESİ'Nİ VE BUNUN İÇİNDEKİ LİNKLER ÜZERİNDEN GEÇİLEBİLEN DİĞER BELGELERİ OKUMUŞ, TAM KAPSAMIYLA ANLAMIŞ VE KABUL ETMİŞ OLDUĞUNUZU BEYAN ETMEKLE BERABER İŞBU KULLANICI SÖZLEŞMESİ'NİN ŞARTLARINI TAKİP EDECEĞİNİZİ VE SÖZ KONUSU ŞARTLARIN BOZULMASI İÇİN ÖNGÖRÜLEN SORUMLULUĞU TAŞIDIĞINIZI KABUL ETMİŞ OLUYORSUNUZ.
Lütfen, işbu «Draconius GO: Catch a Dragon!» Kullanıcı Sözleşmesi'ni (bundan sonra «Kullanıcı Sözleşmesi» veya «Sözleşme»olarak anılacaktır) dikkatle okuyun, çünkü bu Sözleşme Sizin (bundan sonra «Kullanıcı» olarak anılacaktır) «Draconius GO: Catch a Dragon!» oyununu (bundan sonra «Oyun» olarak anılacaktır) her hangi bir kaynak üzerinden kullanmanızı düzenleyip koordine etmektedir. Kullanıcı Sözleşmesi’nin şartları ve bunun içinde geçen linkler üzerinden geçilebilen diğer belgelerin şartları zorunlu olarak takip edilmelidir. Aşağıda belirtilmiş şartları kabul etmediğiniz takdirde, lütfen, Oyun'u yüklemeyin ve oynamaya başlamayın.
Oynamaya başlamak ve Oyun'daki ilerlemenizi kaydetmek için Sizin oyun hesabınızı (bundan sonra «Oyun Hesabı» olarak anılacaktır) oluşturmanız gerekecektir. Oyun'a kayıtlı olmanızın, Oyun Hesabı'nızı oluşturmanızın veya Oyun'u herhangi bir şekilde kullanmanızın halinde işbu Kullanıcı Sözleşme’nin şartlarını okumuş, bunları anlamış, kabul etmiş ve 13 yaşından büyük olduğunuzu beyan ediyorsunuz. Siz 13-17 yaşları arasında iseniz, Sizin haklarınızı temsil eden yasal velinizin işbu Kullanıcı Sözleşmesi’ni ve Ek Sözleşme'lerini okumuş olup bunların şartlarını tamamen kabul etmiş olduğunuzu beyan etmiş oluyorsunuz.

Genel hükümler

1.1. İşbu Kullanıcı Sözleşmesi, Hak Sahibi tarafından istemci şekilde yapılmış «Draconius GO: Catch a Dragon!» isimli Oyun'u kullanmanızla ve (aşağıda belirtildiği gibi) Hak Sahibi'nin sağladığı hizmetleri kullanmanızla ilgili olarak, Kullanıcı - Siz (özel kişi) ile Elyland Investment Company Limited (Tüzel kişi) ve bu şirkete bağlı kişiler (bundan sonra «Hak Sahibi» olarak anılacaktır) arasındaki ilişkileri düzenleyen, takip edilmesi zorunlu bulunan ve yasal bağlayıcılığı bulunan sözleşmedir.

1.2. Bazı Hizmetlerin Kullanıcı tarafından kullanımı, bu Kullanıcı Sözleşmesi’nin Ekleri’nde tanımlanan ek şartlar ve koşullarla düzenlenebilir.

1.3. Oyun Kuralları (<a>https://draconiusgo.com/policy/game-rules.content</a>) 
Gizlilik Politikamız (<a>https://draconiusgo.com/policy/game-privacy.content</a>)  
Güvenlik Kuralları (<a>https://draconiusgo.com/policy/safety-rules.content</a>) 
işbu Kullanıcı Sözleşmesi’nin ayrılmaz parçası sayılmaktadır. 
Söz konusu bütün bu belgeler Kullanıcı ile Hak Sahibi arasındaki ilişkileri düzenleyen ve koordine eden Kullanıcı Sözleşmesi’ni tamamlamaktadır.

1.4. İşbu Sözleşme’de kullanılan terimler: 
1.4.1. Oyun - PC programı (PC yazılımı) ve veriler, komutlara ve görsel-işitsel görünümlere dair bilgilerin tümü olarak tanımlanan etkileşimli video PC oyunudur. Oyun, Hak Sahibi'nin ve/veya onun ortaklarının kaynaklarında bulunmaktadır. Oyun yöneticiliği, ilgili hizmetler ve kullanıcıların Oyun'a erişim hakkının sağlanması, Hak Sahibi ile anlaşmayı imzalamış diğer taraflar tarafından gerçekleştirilmektedir.
Kullanıcılar, Hak Sahibi'nin ve/veya onun ortaklarının kaynaklarına internet üzerinden bağlanmış olup Kullanıcı'nın kendi teknik cihazına Oyun istemcisini yükleme yoluyla Oyun'u etkileşimli (online, çevrimiçi) olarak oynayabilirler.
İşbu Kullanıcı Sözleşmesi’ne göre, Oyun'u oynamak için Kullanıcı, veri ve komutları içeren Oyun istemcisini kendi teknik cihazına yükleyip (istemcinin yüklenmesi gerekiyorsa) bunu aktif hale getiriyor. Bu sırada henüz aktif veya aktif edilmemiş ve kullanılmayan tüm veri ve komutlara dair bilgilerin tümü Hak Sahibi tarafından oyun sunucularında saklanmaktadır.
1.4.2. Oyun'un web sayfası - Oyun'a bağlı olan ve <a>http://draconiusgo.com/</a> adresinde kayıtlı bulunan özel web sayfasıdır. Hak Sahibi söz konusu web sayfasında Oyun'la ilgili bilgileri ve Oyun'un düzgün çalışması ve amaca uygun kullanılması için gerekli veri ile kaynakları yayımlamaktadır.
1.4.3. Oyun kaynakları (Kaynaklar) - tüm sunucular, Oyun'la ilgili ve <a>http://draconiusgo.com/</a> ana domain ve alt domainlerinde yer alan her çeşit yazılım ve/veya veritabanları, hizmetleri kullanmaya gerekli diğer tür kaynaklar (forum, sohbet odası, Oyun objeleri mağazası (eğer varsa) anlamına gelmektedir.
1.4.4. Hizmet(ler) - Hak Sahibi'nin Kullanıcı'ya Oyun'a erişim hakkını, Oyun imkanlarını ve Oyun'da teklif edilen hizmetleri işbu Kullanıcı Sözleşmesi’nin şartlarına göre sağlaması, oynama imkanlarını ve gerekli hizmeti sağlaması anlamına gelmektedir.
1.4.5. Ek (Ekstra) hizmet(ler) - işbu Kullanıcı Sözleşmesi’nin şartlarına göre gerçek para karşılığında Kullanıcı'ya özel ek hizmetlerin sağlanması anlamına gelmektedir.  Standart dışı ek hizmetler Kullanıcı'nın ekstra Oyun imkanlarını elde edebilmesi için sağlanmaktadır. Ek hizmetler Kullanıcı'nın isteği üzerine kendisine sağlanır. Ek hizmetler, Kullanıcı'nın Oyun'u oynadığı zaman sadece Oyun içinden satın alabildiği Oyun parası ve Oyun objeleri anlamına gelmektedir. Ek hizmetlerin türü ve bunların sağlanmasına dair tüm bilgiler Oyun kaynaklarında yayınlanmaktadır.
HAK SAHİBİ, KULLANICI'NIN OYUNA KATILMASI, OYNAMASI VE KULLANDIĞI OYUN HİZMETLERİ VE/VEYA EK/EKSTRA HİZMETLERDEN ELDE EDİLEN OYUN DEĞERLERİ VE/VEYA OYUN PARASI KARŞILIĞINA NAKİT VEYA NAKİT OLMAYAN GERÇEK PARA SAĞLAMAZ VE SÖZ KONUSU OYUN DEĞERLERİNİ GERÇEK PARAYA HİÇ BİR ŞEKİLDE BOZDURMAZ.
HAK SAHİBİ, KULLANICI'NIN EK/EKSTRA HİZMETLERİ ÖDEMESİNE DAİR MASRAFLAR İÇİN SORUMLU TUTULAMAZ VE SÖZ KONUSU MASRAFLARI KULLANICI'YA GERİ ÖDEMEZ.
Oyun'un beta testleri sırasında (Oyun'un test edilmesi) ek/ekstra hizmetler Kullanıcı'ya sağlanmayabilir. Hak Sahibi bu hizmetleri Kullanıcı'ya ne zaman sağlamaya başlayacağına dair kararı almakla beraber bununla ilgili bilgileri Oyun'un web sayfasında yayımlama, Kullanıcı'nın Oyun Hesabı'na yollama veya diğer yollarla bildirecektir. Hak Sahibi, önceden haber vermeksizin ve Kullanıcı'nın bu ek hizmetler için yaptığı masrafı geri ödemeksizin, işbu Kullanıcı Sözleşmesi’nde ve geçerli mevzuatta öngörülmen durumlarda Kullanıcı'ya teklif edilen ek hizmetlerin sağlanmasını kesebilir.
1.4.6. Kullanıcı'nın Oyun Hesabı - Kullanıcı'nın Oyun'a ilk girdiğinde oluşturduğu ve Hak Sahibi'nin mülkiyeti sayılan sanal hesap anlamına gelmektedir. Bu sanal hesapta, işbu Kullanıcı Sözleşmesi uyarınca Oyun hizmetlerini kullanmak için Kullanıcı'ya ait (istatistik veriler, ayarlar ve Oyun değerlerine dair bilgiler gibi) bilgilerin tümü kaydedilir.  Kullanıcı, Oyun Hesabı'nın sayesinde kendi Oyun ilerlemelerini takip edebilir, Hak Sahibi ise her Kullanıcı'yı takip ederek benzersiz tanımlama sistemini kullanma yoluyla Oyun'a girme imkanını her Kullanıcı'ya sağlayabilir.
1.4.7. Ortaklar - Hak Sahibi'yle imzalanmış anlaşmaya dayanarak Oyun kaynaklarını yayımlayan diğer web kaynaklarıdır.
1.4.8. Oyunun istemcisi - Kullanıcı'nın Hak Sahibi'nden veya bunun ortaklarının sağladığı ve Oyun'a katılması ve oynaması için gerekli yazılım. Kullanıcı, Oyun istemcisini oyunun oynandığı teknik cihaz üzerine kendisi yükler. Oyun istemcisi - Hak Sahibi'nin münhasır olan veya münhasır olmayan mülkü olup, mobil cihazlar için bir yazılımdır.
1.4.9. Oyun kuralları - Kullanıcı Sözleşmesi’nin ayrılmaz parçası olan ve Kullanıcı'nın Oyun'a katılma ve davranma kurallarını düzenleyen, Kullanıcı'nın haklarının sınırlanmasını, ceza ve ceza uygulanma durumlarını gösteren Ek Sözleşme anlamına gelmektedir. Oyun'u oynayabilmek ve ek/ekstra hizmetleri alabilmek için Kullanıcı'nın bu kuralları takip etmesi zorunlu bir şarttır. OYUN KURALLARI HAK SAHİBİ TARAFINDAN DEĞİŞTİRİLEBİLİR. Hak Sahibi, değişiklik olması durumunda yeni Oyun Kuralları'nı Oyun'un web sayfasında yayımlama, Kullanıcı'nın Oyun'a giriş yapması sırasında bildirim olarak veya Kullanıcı'nın Oyun Hesabı'na ilgili mesaj gönderme yoluyla söz konusu değişiklikleri Kullanıcı'ya bildirecektir. Oyun Kuralları'nda yapılan değişiklikler, Oyun'un web sayfasında yayımlandıktan 14 gün sonra geçerli olmaktadır. Oyun Kuralları'nda değişiklikler yapıldıktan sonra Kullanıcı'nın Oyun'u oynamaya devam etmesi, söz konusu değişiklikleri kabul ettiği anlamına gelmektedir.
1.4.10. Gizlilik Politikamız - Hak Sahibi'nin topladığı Kullanıcı hakkındaki ve/veya buna dair bilgilerin kategorisini ve bu tür bilgileri biriktirme, toplama, stoklama, saklama, yönetme ve kullanma metotlarını gösteren ve Kullanıcı Sözleşmesi’nin ayrılmaz parçası olan Ek Sözleşmesi anlamına gelmektedir. Bugün itibariyle geçerlilikte bulunan Gizlilik Politikamız belgesini <a>https://draconiusgo.com/policy/game-privacy.content</a> adresindeki link üzerinden okuyabilirsiniz.
1.4.11. Güvenlik Kuralları - Kullanıcı Oyun'u oynamaya başlarken dikkate almaya zorunlu kaldığı ve kendisine iletilen Oyun Kuralları ve duyurular anlamına gelmektedir. Güvenlik Kuralları’nı işbu link üzerinden okuyabilirsiniz: <a>https://draconiusgo.com/policy/safety-rules.content</a>. Oynama sırasında Güvenlik Kuralları'nın takip edilmesi ile ilgili kısa duyurular Oyun'un her yüklenmesi sırasında gösterilecektir. Söz konusu kuralları görmezden gelmeyin, çünkü gerek kendi güvenliğiniz için gerekse Sizin izninizle Oyun'u oynayan yetişkin olmayan oyuncuların güvenliği için sorumlusunuz.
1.4.12. Sahtekarlık - ödeme kartlarıyla yapılan veya kart sahibinin haberi olmadan ödeme kartına dair bilgilerin kullanılması - dolandırıcılık işlemleri anlamına gelmektedir.
1.5. Oyun için telif hakları Forbes Consult Limited (bundan sonra «İnhisari Mülkiyet Hakkı Sahibi» olarak anılacaktır) isimli şirkete aittir. İnhisari Mülkiyet Hakkı Sahibi, belirli ülkelerin topraklarında (bundan sonra «Bölge» olarak anılacaktır) o Bölge’nin yasaları uyarınca kullanma hakkını Hak Sahibi’ne devreder
Kullanıcı, İnhisari Mülkiyet Hakkı Sahibi’nden veya Hak Sahibi'nden yazılı onay almaksızın Oyun dışında Oyun'un herhangi bir bölümünü ve/veya içeriğini kullanamaz.
1.6. Kullanıcı, Oyun'da veya Kullanıcı Sözleşmesi’nde aksi belirtilmedikçe, Oyun'un veya Oyun'un bir bölümünün herhangi bir içeriği, Oyun karakterleri, Oyun elemanı, Oyun objeleri ve aksesuarları, Oyun parası, Oyun değerleri, görseller, grafik gösterimi, Oyun içi fotoğraf ve resim, animasyon, videolar, video klipler, ses kayıtları, ses efektleri, müzikler ve metin içerikler dahil ve bunlarla sınırlı olmamak kaydıyla tüm kullanım haklarının İnhisari Mülkiyet Hakkı Sahibi’ne ait olduğunu tam kapsamıyla anladığını, mutabık kaldığını ve kabul ettiğini doğrulayıp beyan etmektedir.
1.7. Kullanıcı, herhangi bir Oyun karakteri dahil olmak üzere kendine özgün fonksiyonu bulunan herhangi bir Oyun içeriği ve Oyun elemanının Oyun'un ayrılmaz parçası olduğunu anladığını, mutabık kaldığını ve kabul ettiğini doğrulayıp beyan etmektedir. Kullanıcı oyunu oynarken, bu tür oyun karakterlerini yönetmeye ve oyunda bunları geliştirmeye izinli olmasına rağmen, Kullanıcı'nın oyun karakterlerini yönetmesi ve geliştirmesi, Hak Sahibi'nin söz konusu karaktere telif haklarını Kullanıcı'ya devrettiğinin veya teslim ettiğinin anlamına gelmemektedir. Bunun yanı sıra, Kullanıcı'nın Oyun'da bu tür karakteri yönetmesi ve geliştirmesi, söz konusu Oyun karakterinin yapımcısı, yapımcısından biri  ve/veya Hak Sahibi ile beraber söz konusu karakterin yapımcısı olması anlamına gelmemektedir.
1.8. Hizmetlerin Kullanıcı'ya elektronik şekilde sağlanması nedeniyle, Kullanıcı işbu Kullanıcı Sözleşmesi’nin şartlarını kabul etmekle beraber söz konusu hizmetlerle ilgili bilgilerin kendisine elektronik şekilde bildirildiğini kabul etmektedir. Kullanıcı, Kullanıcı Sözleşmesi’nin, duyuruların ve diğer bilgilerin, ek belgelerin ve diğer kaynakların metin içeriği matbu şekilde değil, fakat elektronik şekilde kendisine sağlandığını kabul etmektedir. Bu kural, yasalar uyarınca Hak Sahibi'nin Kullanıcı'ya bildirmeye zorunlu olduğu tüm bilgiler için geçerlidir.
İlgili bilgiler, Oyun'un web sayfasına, Kullanıcı'nın Oyun Hesabı'na, veya Kullanıcı'nın hesap oluşturması sırasında yazdığı e-posta adresine (eğer Kullanıcı kendi e-posta adresini zorunlu girmesini gerektiren kayıt prosedürünü seçti ise) iletilecektir.
Kullanıcı, yukarıda belirtilmiş bilgileri almaktan vazgeçebilir. Bunun için konu ile ilgili talep mektubunu elektronik şekilde support@draconiusgo.com e-posta adresimize gönderebilir veya Oyun'un web sayfasında bulunan özel formu doldurabilir. Bu sırada, Kullanıcı, Oyun'a dair bilgileri almaktan vazgeçtiği takdirde, bu işlem sonrasında Oyun Hesabı'nın silinebildiğini ve bundan sonra hizmetlerimizi kullanamayacağını anlamış olup kabul eder.
2. Sözleşme'nin konusu
2.1. İşbu Kullanıcı Sözleşmesi’ne göre Hak Sahibi, Kullanıcı'nın bu Sözleşme ve Ek Sözleşme'lerin şartlarını takip etmesi şartıyla Oyun'a girme imkanını, Hak Sahibi tarafından Oyun'da teklif edilen hizmet, ek ve ekstra hizmetleri kullanma imkanını sınırsız sayıda kullanıcılara sağlamaktadır.
2.2. Oyun'a girme hakkını almak isteyen özel kişi, işbu Kullanıcı Sözleşmesi’nin şartlarını kabul ettiği andan itibaren Oyun kullanıcısı statüsünü edinmekle beraber, işbu Sözleşme’de öngörülen haklara sahip olur ve öngörülen taahhütleri üstlenmiş olur.
3. Oyun kullanım şartları
3.1. Kullanıcı, işbu Sözleşme’yi kabul etmek için gerekli hak ve yetkisinin mevcut olduğunu doğrulamaktadır. Kullanıcı'nın reşit (18 yaşı üstü) olmaması halinde veya yasal olarak kısmen veya tamamen bu haklara sahip olmaması halinde, işbu Kullanıcı Sözleşmesi’ni kabul etmek için, ebeveynlerinden veya yasal temsilcisinden geçerli mevzuatta öngörülen şekilde onay almış olduğunu doğrulayıp beyan etmektedir.
3.2. Kullanıcı, Oyun’un ruhsal ve nörolojik rahatsızlıkları bulunan kişilerde sara nöbetleri ve diğer nörolojik semptomların artmasına neden olabilen ses ve görsel efektleri içerdiğini kabul eder ve kendisinde bu rahatsızlıkların olmadığını doğrular. Bu tür rahatsızlıkları olan Kullanıcı Oyun’u oynamayacağını beyan eder.
3.3. Kullanıcı, Oyun'u mâkul ve kabul edilebilir süre/saat boyunca oynayacağını ve sağlıklı olmasını gerektirecek kadar dinleneceğini doğrulayıp beyan etmektedir.
3.4.  Kullanıcı, Oyun'u oynarken diğer insanların mülkiyet haklarını bozmayacağını doğrulayıp beyan etmektedir. Kullanıcı, bu madde içinde belirtilmiş taahhütlerin ihlalinden kendisi sorumludur.
3.5. Üçüncü kişilerin sahip oldukları web sayfalarına yönlendiren linkler, programlar, resim, fotoğraf, video, ses, grafik ve metin materyalleri Oyun'da yer alabilir. Kullanıcı, Hak Sahibi'nin, Kullanıcı'nın Oyun'da veya Oyun'la ilgili diğer kaynaklarda üçüncü kişilere ait web sayfalarına veya kaynaklarına yönlendiren linkleri yayımladığını desteklemiş, kabul etmiş tavsiye veya referans etmiş olmayabildiğini anlamış olup kabul eder. Kullanıcı, gerek günlük hayatında gerekse Oyun'u oynarken, üçüncü kişilere ait yazılımı, programları, siteleri ve diğer materyalleri kendi riskine kullanmaktadır.
3.6. Kullanıcı, bulunduğu ülkenin mevzuatına göre Oyun'un kullanılmasının yasak olduğu veya bu tür oyunları oynama konusunda belli sınırlamalar (yaş sınırlamaları dahil) olduğu halde Oyun'u oynamaya devam etmesi durumunda tüm sorumluluk kendisine aittir.
Çevrimiçi Oyun'un etkileşimli oyun olduğunu dikkate almakla beraber, Elyland Investment Company Limited şirketinin Kullanıcı'ların Oyun Kuralları'nı ihlal ettiklerini tespit etme imkânı mevcut olduğu için (Kullanıcı'nın Oyun'u oynadığı ülkeyi tespit etmek için Elyland Investment Company Limited şirketi Kullanıcı'nın bulunduğu ülkeyi tespit etme metotlarından birini - Kullanıcı'nın Oyun'a son giriş yaptığı sırada kullandığı IP adresini tespit etmek suretiyle veya diğer bir yöntemle) Elyland Investment Company Limited, Oyun Kuralları'nı ihlal eden Kullanıcı'ya hizmet verilmesini ve/veya Oyun'a erişim hakkını kesebilir. Bu durumda, Kullanıcı Sözleşmesi’nde ve geçerli mevzuatta öngörülen durumlarda Kullanıcı'ya herhangi bir tazminat ödenmeyecektir.
3.7. Kullanıcı, Oyun'u oynamak için gerekli yazılım ve cihaz türü hakkındaki bilgilerin kendisine önceden bildirildiğini doğrulamaktadır. Kullanıcı, bu talepler hakkında bilgilendirilmiş olduğunu ve Oyun'u oynamak için gerekli yazılım ile cihazın kendisinde mevcut olduğunu doğrulamaktadır.
4. Oyun'a başlama düzeni. Oyun Hesabı'nın oluşturulması.
4.1. Oyun'a başlamak için Kullanıcı'nın Oyun Hesabı'nı kaydetmesi gerekecek. Oyun'u oynamak için Kullanıcı kendi Oyun Hesabı'na Facebook ve Google web kaynakları üzerinden girebilir. Kullanıcı, Oyun Hesabı'nı oluştururken ve Oyun'u oynarken aşağıdaki şartlara uygun olmak zorundadır:
- kendisine ait gerçek, aktüel bilgileri tam kapsamıyla sağlamak (Kullanıcı verileri);
- kendisine ait güncel bilgileri Hak Sahibi'ne sağlamak ve Kullanıcı verisinin güncel kalması için anlık ve sürekli olarak güncellemek;
- tek bir Kullanıcı Hesabı'nı oluşturmak;
- başka bir Kullanıcı'ya ait Oyun Hesabı'nı ve/veya birkaç Oyun Hesabı'nı kullanmamak;
- Kullanıcı, ek/ekstra hizmetleri satın almak ve Oyun Hesabı'na girmek için gerekli bilgilerin (login ve şifre) saklı ve gizli olmasını sağlamak üzere kendi Oyun Hesabı üzerinden yaptığı tüm hareketler için sorumlu olduğunu kabul etmektedir.
4.2. Kullanıcı Oyun Hesabı'nı oluşturduğu zaman aşağıdaki bilgileri onaylar:
- daha önce Oyun'a erişiminin Oyun Yönetimi tarafından engellenmemiş olduğunu ve işbu Kullanıcı Sözleşmesi’ni kabul etmek için gerekli haklarının mevcut olduğunu doğruluyor;
- geçerli mevzuatta ve Kullanıcı Sözleşmesi ile Ek Sözleşmeler'de öngörülen şart ve kuralları ihlal etmemesi suretiyle Oyun'da herhangi bir içeriği yayımlayacağını ve Oyun'u oynayacağını doğrulayıp kabul ediyor;
4.3. Kullanıcı, kendisinden izin alınmaksızın ve yetkisiz şekilde kendi Oyun Hesabı üzerinden herhangi bir işlem yapıldığı durumlarda, bunu Hak Sahibi'ne hemen bildirmeye yükümlüdür. Kullanıcı, kendi Oyun Hesabı'nın üçüncü kişiler tarafından yetkisiz kullanılması sonucunda gördüğü zarar için, kendi kişisel bilgilerinin veya Oyun değerlerinin çalınması durumunda Hak Sahibi'nin sorumlu olmadığından bilgilendirilmiş olup kabul ve beyan etmektedir. Bunun yanı sıra Kullanıcı, Hak Sahibi'nin, Kullanıcı'ya ait Oyun Hesabı'nın kırılmasını önlemeye yönelik ve amaca uygun teknik ve organizasyon tedbirlerini aldığını, ancak üçüncü kişilerin kötü niyetli eylemleri için sorumlu olmadığını kabul etmektedir.
4.4. Kullanıcı, Oyun Hesabı'nı diğer web sayfalarındaki kendi hesabı üzerinden oluşturuyorsa, söz konusu web sayfalarında bulunan ve Kullanıcı'ya ait olan bazı bilgileri öğrenme hakkını Hak Sahibi'ne vermektedir. Hak Sahibi'nin öğrenebildiği bilgilerin türü, söz konusu web sayfalarında uygulanan güvenlik ayarlarına bağlıdır, fakat cins, yaş, e-posta adresi, Kullanıcı'nın ülkesi ve dili gibi bilgileri içerebilir. Kullanıcı, Oyun'a girme hakkını edindiği andan ve/veya Oyun hizmetlerini Oyun dışı web kaynakları üzerinden kullandığı andan itibaren, Gizlilik Politikası (<a>https://draconiusgo.com/policy/game-privacy.content</a>) uyarınca kendisine ait kişisel bilgileri kullanma, toplama ve saklama hakkı Hak Sahibi'ne vermektedir. Kullanıcı, Oyun'un web sayfasına ‘giriş yaptığı’, ilgili şartları ‘kabul ettiği’ veya ilgili ‘izni verdiği’ andan veya Oyun dışı web sayfasından Oyun Hesabı'nda kullanmak için aldığı ve kendisine ait bilgileri tarafımıza bildirdiği andan itibaren, yukarıda belirtilmiş şartları kabul etmiş olmaktadır.
4.5. Hak Sahibi'nin Kullanıcı'ya ait bilgileri toplaması, saklaması, kullanması ve işlenmesini düzenleyen ve koordine eden Gizlilik Politikamız (<a>https://draconiusgo.com/policy/game-privacy.content</a>) isimli belgeyi lütfen okuyun. Kullanıcı Oyun'u oynadığı ve Oyun Hizmetleri'ni kullandığı takdirde, Hak Sahibi'ne kendisine ait bilgileri Gizlilik Politikamız’da öngörülen düzene göre toplamaya, kullanmaya ve bildirmeye izin vermektedir.
4.6. Kullanıcı, kendi Oyun Hesabı'nı sadece bireysel olarak kullanacağını doğrulayıp beyan etmektedir. Kullanıcının, kendi Oyun Hesabı'nı satma, devretme veya başka yollarla üçüncü kişilere teslim etme hakkı bulunmamaktadır.
5. Diğer Oyun kullanıcılarıyla ilişkiler.
5.1. Kullanıcı, işbu Sözleşme’nin şartlarını kabul ettikten sonra, gerek çevrimiçi gerekse çevrimdışı oyuncularla ilişki kurulmasıyla ilgili tüm riskleri anlamış olup kabul etmektedir. Herhangi bir Oyun kullanıcısının gerçek hayatta tanımadığınız ve dolayısıyla temkinli davranmanız gereken bir kişi olduğunu unutmayın. Lütfen, Güvenlik Kuralları (<a>https://draconiusgo.com/policy/safety-rules.content</a>) isimli belgeyi dikkatle okuyunuz.
6. Kullanıcı içerikleri.
6.1. Kullanıcı, (aşağıda belirtildiği şekilde) bazı Oyun fonksiyonları sayesinde kendi içeriklerini oluşturabilir, yükleyebilir, yayımlayabilir, gönderebilir, alabilir ve kaydedebilir. Kullanıcı, söz konusu işlemleri yaptığı zaman bu bilgi ve içeriklerle ilgili telif hakkı kendisinde kalmaktadır.
6.2. Bu sırada Kullanıcı, Oyun üzerinden mesaj, duyuru, yorum, elektronik mektuplar, bildiriler, resim, video, fotoğraf («Kullanıcı İçerikleri») dahil olmak üzere yüklediği, yayımladığı veya diğer yollarla Hak Sahibi'ne ve/veya  üçüncü kişilere bildirdiği ve/veya gönderdiği bilgi ve içerikler için sorumludur. Hak Sahibi Kullanıcı'nın yayımladığı içerikler için sorumluluğu taşımamaktadır.
6.3. Hak Sahibi, Kullanıcı'nın yayımladığı bilgi ve içerikleri kontrol etmeye ve doğrulamaya zorunlu olmamasına rağmen, söz konusu bilgileri gözden geçirebilir ve bunları yayımlamış Kullanıcı'ya hiçbir açıklama yapmaksızın bu bilgi ve içerikleri silebilir. Ayrıca, Oyun kahramanları dahil olmak üzere Oyun'un herhangi bir parçasını değiştirmeye veya yeni isim vermeye Kullanıcı'ya imkan veren opsiyonların Oyun'da mevcut olması halinde söz konusu değişiklikler Kullanıcı içeriklerine sunulan taleplere uygun olmalıdır.  
6.4. Kullanıcı, Oyun'daki teknik imkanları kullandığı zaman veya Oyun'da bilgi ve içerikleri yayımladığı zaman, bunlar için telif hakkının geçerli olduğu süre boyunca, bu bilgilerin tüm ülkelerde kopyalama, saklı tutma, yayımlama, gösterme, içerik olarak kullanma, değiştirme, modifiye etme, tercüme etme dahilinde herhangi bir şekilde ve gerektiği gibi kullanılabilmesi konulu, geri alınamaz, inhisari olmayan ücretsiz lisans (izin) vermekte ve yukarıdaki hareket ile işlemlerin sonucundaki eser, madde ve metinler için alt lisanslara hakkı, Hak Sahibi'ne, ruhsat sahibine ve buna bağlı kişilere teslim etmiş bulunmaktadır. Kullanıcı, Kullanıcı İçerikleri'nin ve bunların kullanımının, işbu Sözleşme'nin şartları, üçüncü kişilerin telif hakkı ve özel mülkiyet hakları dahil olmak üzere üçüncü kişilerin haklarını ihlal etmeyeceğini garanti etmektedir.
6.5.  Oyun'da veya Oyun'un herhangi bir web kaynağında herhangi bir şekilde yayımlanan tüm mesaj, soru, yorum, öneri, teklif, bildiriler, diğer bilgi ve içerikler (bundan sonra «İçerikler» olarak anılacaktır) Kullanıcı'ya ait gizli bilgi olarak sayılmamaktadır. Kullanıcı, içerikleri yayımladıktan sonra bu içeriklerin kullanılması sonucunda kendi telif hakkı, özel hakları, gizlilik hakları, kamusal kullanım hakları, fikrî mülkiyet hakları dahil olmak üzere kendisinin diğer haklarının ihlal edilmediğini doğrulayıp beyan etmektedir. Hak Sahibi'ne herhangi bir yolla verilmiş, iletilmiş, teslim edilmiş veya halka açık duruma getirilmiş içeriklerin kullanılması için Hak Sahibi'nden herhangi bir ücret, ödül veya telif istenmez.
6.6. Kullanıcı'nın yayımladığı herhangi bir içerik içinde Oyun dışı kaynaklara yönlendiren linkleri yerleştirmek yasaktır. Geçerli mevzuatta ve bu Sözleşme'de yer alan şart ve kurallar dahilinde, üçüncü kişilerin haklarını ihlal eden herhangi bir içerik («Yasaklı içerikler») Kullanıcı tarafından Oyun'da yayımlanmaz ve/veya gönderilmez. Aşağıda belirtilmiş içerikler yasaklı içerikler anlamına gelmektedir:
- ahlaksız, pornografik, birey adını lekeleyen, seks konulu, tehdit edici, gerçek olmayan, çarpıtılmış bilgiler, dolandırıcılık konulu veya yasa dışı bilgiler;
- ırkçılık, kin, bireye veya bir grup kişiye zarar vermenin propagandası;
- üçüncü kişilerin fikrî mülkiyet hakkını veya diğer haklarını ihlal eden veya edebilecek bilgiler (Hak Sahibi'nden onay almadan resim, fotoğraf, video, müzik gibi bilgelerin yayımlanması);
- yasa dışı işlem ve hareketlerin yapılmasına dair bilgiler (silah veya uyuşturucu maddelerin üretimi ve satın alınması, satılması);
- Oyun Kuralları'nın bozulmasına yönelik bilgiler;
- zararlı programlar, virüs, truva atı, solucan veya diğer zararlı içerikler;
- reklam ve para toplanması konulu bilgiler;
- diğer Kullanıcı'nın Oyun oynamasını engelleyen bilgiler;
- ahlaksız, hakaret, küfür veya tehdit edici sayılan veya sayılabilen bilgiler;
- herhangi bir Kullanıcı'nın gizlilik hakkını ihlal eden bilgiler;
- virüs veya diğer zararlı programları içeren bilgiler;
- yanlış veya yanıltıcı beyanlar içeren ve/veya bazı İçerik veya mesajların yanlış veya yanıltıcı açıklamalarını içeren bilgiler;
6.7. Hak Sahibi, Oyun içinde yayımlanan mesaj, duyuru, sohbet odaları, tartışma, kayıt mesajlarını zaman zaman kontrol edebilir, ancak bunu yapmaya zorunlu olmamakla beraber yayımlanan bu tür bilgiler için sorumlu tutulamaz. Hak Sahibi, kullanıcıların yayımladıkları herhangi bilgi ve içeriklerinin saldıran, yasa dışı, ahlaksız, hakaret edici veya gereçli mevzuata ve işbu Kullanıcı Sözleşmesi’ne uygunsuz sayılabilen bilgi ile içerikleri değiştirebilir, modifiye edebilir, kaldırabilir veya tamamen silebilir. Hak Sahibi, mahkeme kuruluşları veya kolluk kuruluşlarının, bu tür bilgileri yayımlayan kişiye dair bilgileri veya böyle kişinin kimliğine dair bilgileri kendisinden istediği durumlarda söz konusu kuruluşlarla tam anlamıyla işbirliği yapacağını beyan eder.
7. Hak Sahibi'nin taahhütleri
7.1. Hak Sahibi, işbu Kullanıcı Sözleşmesi’nin şartlarına dayanarak Oyun'a girme hakkını, oynama imkanlarını ve ek/ekstra hizmetleri Kullanıcı'ya sağlayacağını taahhüt eder. Bunun yanı sıra Oyun'un her zaman düzgün ve hatasız çalışacağı Kullanıcı'ya garanti edilmez.
7.2. Kullanıcı'ya Oyun'daki kullanıcılarla iletişim kurma imkanı sağlanacaktır (Oyun içi sohbet odaları, forum mevcut ise).
7.3. İşbu Kullanıcı Sözleşmesi’nde değişiklikler yapılması halinde gerek Oyun içinde (Kullanıcı'nın Oyun Hesabı üzerinden) gerekse Oyun'un web sayfasında ilgili duyuru Kullanıcı'ya iletilecektir.
7.4. Gerektiğinde, Oyun'un web sayfasından veya Oyun yapımcısının ortaklarının web sayfaları veya diğer kaynaklar üzerinden Oyun istemcisini yükleme imkanı Kullanıcı'ya sağlanacaktır.
8. Hak Sahibi'nin hakları:
8.1. Hak Sahibi, Oyun, (eğer varsa) forum ve Oyun'un diğer herhangi bir bölümünün test edilmesi sırasında Kullanıcı'ya sağlanan hizmetleri, ek/ekstra hizmetleri Kullanıcı'ya önceden haber vermeksizin herhangi bir an sınırlayabilir, kısmen veya tamamen kesebilir ve/veya bunun sağlama şartlarını değiştirebilir.
8.2. Hak Sahibi Oyun'u ve oynama sürecini istediği şekilde yönetebilir ve değiştirebilir. Kullanıcı'ya önceden haber vermeksizin herhangi bir an Oyun sürecini durdurabilir, değiştirebilir ve Oyun Kuralları'nda değişiklikler yapabilir.
8.3. Hak Sahibi, Kullanıcı’nın duyuru ve bildirileri dahil olmak üzere Kullanıcı’nın Hak Sahibi'nin kaynaklarında ve Oyun içinde yayımladığı bilgileri (Kullanıcı içerikleri), bunların Sözleşme şartlarına uygun olmaması durumunda herhangi bir an kısmen veya tamamen silebilir.
8.4. Hak Sahibi, işbu Kullanıcı Sözleşmesi’ne dayanarak Kullanıcı'nın Sözleşme şartlarını takip etmediği durumlar ve/veya Oyun'da verilen hizmetleri amaca uygun olmayan şekilde kullandığına dair şüpheleri olduğu durumlar dahil olmak üzere, Kullanıcı'ya önceden haber vermeksizin herhangi bir an hizmetlerin ve ekstra hizmetlerin sağlanmasını durdurabilir veya tamamen kesebilir. Ayrıca, Hak Sahibi, Kullanıcı'nın Sözleşme şartlarını ihlal ettiğini Kullanıcı'ya bildirebilir, Oyun'da veya Hak Sahibi'nin kaynaklarında Kullanıcı adını işaretlemekle Kullanıcı'ya konu ile ilgili olarak uyarı verebilir ve/veya Kullanıcı'nın Oyun'a girme hakkını kısmen veya tamamen kesebilir ve/veya Kullanıcı Sözleşmesi’ni feshedebilir. Böyle durumlarda Sözleşme'nin feshedilmesi ile ilgili bildiri Kullanıcı’nın Oyun Hesabı'na iletilecektir.
8.5. İstatistik verileri toplamak ve kullanıcıları tanımlamak amacıyla Hak Sahibi, Kullanıcı’nın IP adresi dahil olmak üzere Kullanıcı'ya ait bilgileri öğrenebilir, toplayabilir, tespit edebilir, takip edebilir ve saklayabilir. Hak Sahibi'nin topladığı ve Kullanıcı'ya ait bilgiler hakkındaki ayrıntılar Gizlilik Politikamız isimli belgede gösterilmiştir.
8.6. Hak Sahibi, gerek tek başına gerekse üçüncü kişiler üzerinden Hak Sahibi'nin diğer projeleri ve Oyun'la ilgili haber ve/veya teknik bilgiler konulu mesajları (bundan sonra «Mesajlar» olarak anılacaktır) kullanıcılara yollayabilir. Kullanıcı, Hak Sahibi'nden böyle bildirileri almayı ve bunların spam mesaj olmadığını doğrulayıp kabul etmektedir.
Kullanıcı, işbu Sözleşme’nin şartlarını kabul etmekle beraber söz konusu Mesajlar'ın yollanmasını ve bunları almayı kabul ettiğini doğrulamaktadır.
Bunun yanı sıra Kullanıcı, Sözleşme'nin 1.8 maddesinde öngörülen şekilde söz konusu Mesajlar'ı almaktan vazgeçebilir.
8.7. Hak Sahibi, Oyun'da kullanıcıları eleştirebilir, uyarabilir, Kullanıcı'nın Oyun Kuralları'nı ihlal ettiğini veya işbu Kullanıcı Sözleşmesi’nin (<a>https://draconiusgo.com/policy/game-rules.content</a>) şartlarına uygun olmayan şekilde hareket ettiğini bildirebilir. Kullanıcı, Hak Sahibi'nin verdiği talimatları yerine getirmeye zorunludur.
8.8. Hak Sahibi, Kullanıcı'ya önceden haber vermeksizin Oyun'u veya bunun herhangi bir bölümünü herhangi bir an değiştirebilir ve geliştirebilir. Dolayısıyla, Kullanıcı sadece Oyun'un güncel versiyonunu kullanabilmektedir.
8.9. Hak Sahibi, Kıbrıs Cumhuriyet mevzuatında ve/veya uluslararası hukukta öngörüldüğü gibi Oyun'la ilgili kendi haklarını savunmaya yönelik tedbirleri alabilir.
8.10. Hak Sahibi, Kullanıcı'ya verilen hizmet ve/veya ek/ekstra hizmetlerin sağlanmasının durdurulduğu, sınırlandığı, kısmen veya tamamen sonlandırıldığı durumlarda bunun nedenlerini tespit ettikten ve kaldırdıktan sonra kilitleme süresi dolmadan önce Kullanıcı'nın Oyun Hesabı'nı açmakla beraber söz konusu hizmetleri sağlamaya devam edebilir.
8.11. Oyun'da reklam ve/veya iş teklifi ve her çeşit kampanyalara dair bilgileri ve/veya üçüncü kişiler tarafından teklif edilen mal ve/veya hizmet konulu reklamı gösteren resimleri ve/veya linkleri Oyun'da yayımlayabilir.
9. Hak Sahibi'nin sorumluluğunun sınırlanması.
9.1. Kullanıcı, Oyun istemcisi dahil Oyun kaynaklarını ve/veya Hak Sahibi'nin ortaklarına ait kaynakları kendi riskine kullanmaktadır. Kullanıcı, Oyun'u oynamak için kullandığı cihaz/teknik aracın ve üzerindeki yazılımın çalışır durumda olması ve Oyun taleplerine uygun olmasından sorumludur.
9.2. Hak Sahibi, Oyun'da veya gerçek hayatta Kullanıcı'nın ve/veya diğer kullanıcıların Kullanıcı'ya karşı ve kanunlara aykırı işlem ile hareketleri için sorumlu tutulamaz.
9.3. Hak Sahibi, Kullanıcı'nın Oyun kaynaklarında yayımladığı bilgiler için sorumlu tutulamaz. Hak Sahibi, Kullanıcı'nın Oyun kaynaklarında gösterdiği davranış, kullandığı ve yönettiği Oyun karakterlerinin tarzı, şekli ve taşıdığı ideoloji için, bunun Oyun'da davranma şekli ve tarzı, hareketleri, diğer kullanıcılara ve/veya bunların kullandıkları karakterlere karşı gösterdiği saygısızlık ve/veya saygılı olmayan davranışları için sorumlu tutulamaz.
9.4. Hak Sahibi, Kullanıcı'nın kendi Oyun Hesabı'na girme hakkını kaybetmesinden sorumlu tutulamaz.
9.5. Hak Sahibi, Kullanıcı'nın Hak Sahibi'nin web sitesinde kendi Oyun Hesabı'nı oluşturması sırasında istenilen bilgileri eksik veya hatalı yazmasından sorumlu tutulamaz.
9.6. Hak Sahibi, üçüncü kişilerin hareketleri dahilinde Kullanıcı'nın herhangi bir nedenle kendi Oyun Hesabı'nı ve Hak Sahibi'nin sağladığı hizmet ile ek/ekstra hizmetler sayesinde kazandığı Oyun değerlerini kaybetmesi için sorumlu tutulamaz.
9.7. Hak Sahibi, Kullanıcı'nın internet kalitesi, internete bağlama imkanları, Kullanıcı'nın anlaşma imzaladığı internet sağlayıcı şirketlerin verdiği hizmetlerin kalitesi için sorumlu tutulamaz.
9.8. Hak Sahibi, Kullanıcı'nın Güvenlik Kuralları’nı (<a>https://draconiusgo.com/policy/safety-rules.content</a>) ihlal etmesi sonucunda gördüğü veya diğer kullanıcılara verdiği zarar için sorumlu tutulamaz.
9.9. Hak Sahibi, Kullanıcı'nın veya üçüncü kişilerin aşağıdaki durumlarda gördüğü dolaylı veya dolaysız zarar için sorumlu tutulamaz:
- Oyun/ortakların kaynaklarının kullanılması veya kullanılmaması sonucundaki zarar için;
- üçüncü kişilerin Kullanıcı'nın Oyun Hesabı'na ve/veya özel hesabına ve/veya kişisel bilgilerine onaysız ulaşması/kırması sonucunda gördüğü zarar için;
- üçüncü kişilerin oyun/ortakların kaynaklarında davranış tarzı veya yayımladıkları bilgiler için;
9.10. Hak Sahibi aşağıdaki hususları garanti etmez:
- Oyun'un Kullanıcı'nın ihtiyaçlarına ve beklentilerine uygun olduğunu, herhangi bir anda veya belirli bir zaman aralığında Oyun’un 7 gün 24 saat erişilebilir olacağını garanti etmez;
- gerek oynama sürecinin gerekse hizmet ile ek/ekstra hizmetlerin Oyun kaynaklarında devamlı, hızlı, sağlam ve hatasız şekilde sağlandığını garanti etmez;
- Oyun hizmetlerini, bunun ek ve ekstra hizmetlerini kullanma yoluyla elde edilen sonuçların hatasız ve doğru olduğunu garanti etmez;
- Oyun kalitesinin, Oyun kaynaklarında teklif edilen bir Oyun hizmetinin, ek/ekstra hizmetin Kullanıcı'nın beklentilerine uygun olduğunu garanti etmez;
9.11. Kullanıcı, Hak Sahibi'nin Oyun'u olduğu şekilde sağladığını ve geçerli mevzuatta veya bu Sözleşme'de öngörülen garantilerin haricinde Oyun ile ilgili herhangi bir garanti vermediğini anlamış olup kabul etmektedir.
9.12. HAK SAHİBİ, KULLANICI'NIN SÖZLEŞME ŞARTLARINI İHLAL ETMESİ SONUCUNDA, KENDİSİNE VERİLEN OYUN HİZMETLERİ'NİN VE/VEYA EK/EKSTRA HİZMETLERİN TAMAMEN VEYA KISMEN KESİLDİĞİNİN NEDENLERİNİ BİLDİRMEYE VEYA SÖZ KONUSU DURUMU KANITLAMAYA ZORUNLU DEĞİLDİR.
9.13. Hak Sahibi, Oyun'da reklamların ve/veya üçüncü tarafların önerdikleri mal ile hizmet konulu tekliflere yönlendiren linklerin yayımlanması halinde reklamın, reklam bloğunun, reklam videosunun içerikleri için, teklif edilen mal ile hizmetlerin kalitesi için ve Oyun dışı sitelerde yer alan diğer bilgiler ve içerikler için sorumlu tutulamaz.
9.14. Yukarıda belirtilmiş olan hükümler ve içindeki şartların geçerli olmasına rağmen, Hak Sahibi mevzuatta öngörülen durumlarda sorumluluktan serbest bırakılmaz. Hak Sahibi'nin taşıdığı sorumluluk herhangi bir durumda Kullanıcı'nın ek/ekstra hizmetler yaptığı ödeme miktarı ile sınırlıdır.
10. Kullanıcı'nın hakları:
10.1. Kullanıcı, işbu Sözleşme’nin şartlarını takip etmesi şartıyla aşağıdaki haklara sahip olmaktadır:
- Oyuna girme/erişim hakkı;
- gerektiği durumda, Oyun kaynaklarından, Hak Sahibi'nin ortaklarına ait kaynaklardan veya işbu Sözleşme'de öngörülen diğer kaynaklardan Oyun istemcisini ücretsiz yükleme hakkı;
- Oyun'daki ücretli ek/ekstra hizmetlerin haricinde Oyun'u ücretsiz oynama hakkı;
- işbu Sözleşme uyarınca Oyun'da ücretli ek/ekstra hizmetleri satın alma hakkı;
- Oyun'un web sayfalarında bulunan forumu ve sohbet odasını kullanarak diğer kullanıcılarla bilgi paylaşma ve yayımlama hakkı;
- Oyun'da Hak Sahibi tarafından düzenlenen ve Oyun ile ilgili her çeşit kampanyalara ilgili kampanyanın şartlarına ve düzenine göre katılma hakkı;
- işbu Sözleşme'yi kabul etme ile ilgili soruları Hak Sahibi'ne iletme hakkı; Bu tür sorular support@draconiusgo.com e-posta adresimiz üzerinden veya Oyun'un web sayfasında bulunan özel form üzerinden iletilebilir;
- Oyun mesajları almaktan vazgeçme hakkı; haber mesajlarını almaktan vazgeçmek için şu yolu izleyin: alınan her mesajda bulunan özel link üzerine tıklayın ve haber mesajları almaktan vazgeç seçin. Bunun yanı sıra, Kullanıcı abonelikten çıkmış olsa bile işbu Sözleşme şartlarının değiştirilmesi ile ilgili duyuru mesajları Kullanıcı’ya yollanmaya devam edilecektir.
11. Kullanıcı'nın taahhütleri:
11.1. Kullanıcı aşağıdaki şartlara uygun olmaya ve bunları takip edeceğini taahhüt eder:
Kullanıcı 13 yaşından küçük ise Oyun Hesabı'nı oluşturamaz; bulunduğu ülkede belli bir yaş altındakilerin bu tür Oyun’ları oynaması yasal değil ise gerekli önlemleri alır; Kullanıcı, kendi kredi kartının veya diğer ödeme aracının (örneğin Paypal cüzdanı) reşit olmayan çocukları tarafından Oyun'da kullanılması ile ilgili tüm sorumluluğu kendisi taşımaktadır;
- kendi Oyun Hesabı'na girmek/ulaşmak için gerekli kişisel bilgilerini kimseye bildirmeyecek ve kendi Oyun Hesabı'na üçüncü kişilerin girmesini önlemeye yönelik tüm tedbirleri alacaktır. Kullanıcı, kişisel bilgilerinin çalındığını, kırıldığını ve/veya kendi hesabına başka birisinin onaysız şekilde girdiğini öğrendiği zaman veya bu konuda şüphesi olduğu takdirde, konu ile ilgili bildiriyi Hak Sahibi'ne bir an önce iletmek ve Oyun'a girmek için gereken bilgileri değiştirmek zorundadır. Kullanıcı, Oyun'da ek/ekstra hizmetlerin satın alımı dahil olmak üzere kendisine ait kişisel bilgilerin onaylı veya onaysız şekilde kullanılması ve kendi Oyun Hesabı ile yapılan tüm işlem ve hareketler ile ilgili tüm sorumluluğu kendisi taşımaktadır;
- Teknik destek ekibimize müracaat ederken, Oyun'da, Oyun'un web sayfasının haber bölümünde, forumda, sohbet odasında ve mesaj ile bildiri iletilebilen her çeşit Oyun bölümünde ilgili mevcut dil seçimine uygun dil kullanacaktır. Hak Sahibi, Kullanıcı'nın yayımladığı bildiri ve mesajları düzeltebilir ve/veya bunların silinmesinin gerek olduğunu saydığı durumlarda söz konusu bilgileri kendi fikrine göre kaldırabilir.
- Oyun Kuralları dahil olmak üzere, bu Sözleşme'nin koşullarına herhangi bir sınırlama olmaksızın bunlara uygun hareket edecektir;
Kullanıcı, Hak Sahibi'ne veya bunun ortaklarına ait kaynaklarda Oyun Hesabı'nı kaydederken sadece doğru ve gerçek bilgileri bildireceğini taahhüt eder;
- Kullanıcı, kendi Oyun Hesabı kayıt bilgilerinin değişmesi halinde konu ile ilgili bildiriyi Hak Sahibi'ne bildirmeye taahhütlüdür;
- Oyun yapımcısı'nın ve Hak Sahibi'nin Oyun'a, Oyun bölümlerine ve/veya Oyun kaynaklarına ait telif haklarını ihlal etmeyeceğini taahhüt eder;
- Kullanıcı, Hak Sahibi'nin verdiği talimatları yerine getirecektir. Ayrıca, Hak Sahibi böyle talimatları, Oyun'da, müşteri destek merkezinde, Oyun'un web sitesinin haberler veya forum bölümünde ve Kullanıcı'nın içerikleri, grafik, ses ve video gibi içeriklerin yayımlanabildiği Oyun bölümlerinde Kullanıcı'ya veya bir Kullanıcı grubuna verdiği takdirde, Kullanıcı böyle talimatları takip etmek zorundadır. Kullanıcı, Hak Sahibi'nin kendisine verdiği talimatları yerine getirmediği durumlarda, Hak Sahibi o Kullanıcı'ya hizmet ve ek/ekstra hizmetlerin sağlanmasını kısıtlayabilir veya sonlandırabilir;
- Kullanıcı, Hak Sahibi'nin talebi üzerine kendi kişisel bilgileri dahil olmak üzere Kullanıcı bilgilerinin doğru ve gerçek olduğunu doğrulayacaktır;
- Kullanıcı, işbu Sözleşme'nin şartlarını kabul etmek için gereken tüm haklarının mevcut olduğu doğrulayıp garanti etmektedir. Kullanıcı, reşit değil ise, mevzuatta öngörülen şekilde velisinden veya yasal temsilcisinden Oyun'u oynamaya dair izni kanuni şartlara uygun olarak almış olmak zorundadır.
11.2. KULLANICI, KENDİ OYUN HESABI'NA TELİF VE/VEYA MÜLKİYET HAKKI OLMADIĞINI, BUGÜN İTİBARİYLE VE BUNDAN SONRA KENDİ OYUN HESABI'NA TÜM HAKLARIN BİR SINIRLAMA OLMAKSIZIN TELİF HAKKI SAHİBİNE AİT OLDUĞUNU KABUL EDEREK BEYAN ETMEKTEDİR.
11.3. Kullanıcı'nın üstlendiği diğer taahhütler Oyun Kuralları’nda ve işbu Sözleşme’nin 12.maddesinde açıklanmıştır.
12. Ek/Ekstra Hizmetler
12.1. Kullanıcı'nın isteği üzerine, Hak Sahibi, Oyun'da daha geniş, özel ve ekstra imkanları sağlayan ek/ekstra hizmetleri teklif edebilir. Kullanıcı, Oyun'un ayrılmaz parçası olan bu hizmetleri ödedikten sonra Oyun'da kullanabilir.
12.2. Kullanıcı, Hak Sahibi'nin tarafından teklif edilen ücretli ek/ekstra hizmetleri satın almaya karar verdiği takdirde, Hak Sahibi'ne ve/veya Hak Sahibi'nin kullandığı ödeme sistemine Kullanıcı'ya ait kişisel ödeme bilgilerini saklamaya izin vermektedir.
12.3. Kullanıcı, Hak Sahibi'nin web sayfasında yer alan bir ek/ekstra hizmeti Oyun parası yoluyla ödediği an itibariyle Hak Sahibi söz konusu hizmeti Kullanıcı'ya sağlamış sayılıyor. Böylece, Kullanıcı işbu Sözleşme’nin şartlarını kabul ederek ek/ekstra hizmeti satın aldıktan sonra bunu iptal etme hakkını kaybetmiş olduğunu doğrulayıp kabul etmektedir. Kullanıcı'nın ödediği ve aldığı hizmet için para iadesi yapılmaz.
12.4. Kullanıcı, ek/ekstra hizmetleri kullanmaya karar verdiği takdirde, Oyun Hesabı sahibini gerçek kişi olarak tanımlamaya yardım edecek kişisel bilgileri Hak Sahibi'nin talebi üzerine kendi Oyun Hesabı'nda gösterecektir. Kullanıcı, kendisine ait kişisel bilgilerin gerçek, tam ve doğru şekilde belirtmek zorundadır.
12.5. Ek/ekstra hizmetlerin listesi sadece Hak Sahibi tarafından düzenlenmiş olup Oyun'un web sayfasında yayımlanmaktadır. Oyun parasının satın alım düzeni ve şartları, Oyun'un web sayfasında Hak Sahibi tarafından yayımlanmaktadır.
12.6. Para tutarları Hak Sahibi'nin cari hesabına geldiği andan itibaren ek/ekstra hizmet ödenmiş olarak kabul edilir. Kullanıcı'nın ödediği para tutarları Hak Sahibi'nin cari hesabına geldikten sonra Oyun parasına bozdurulacaktır. Bozdurma Hak Sahibi tarafından belirtilen ve Oyun'un web sayfasında gösterilen dönüşüm kuru ve formüle göre yapılmaktadır. Kullanıcı'nın satın aldığı Oyun parası, Hak Sahibi'nin kaynaklarında açılmış olan ve Kullanıcı'nın Oyun Hesabı üzerinden görünebilen Kullanıcı Hesabı'na aktarılmaktadır.
12.7. Kullanıcı Oyun parasını satın alırken, kendisine verilen ödeme talimatlarını adım adım takip etmekle beraber dil, büyük ve küçük harf, rakam girme kuralları dahil SMS metni ve numarası genel yazma kurallarına uygun şekilde yazacaktır. Kullanıcı ödemeyi yaparken, kendisine verilen ilgili talimatları ve ödeme şartlarını düzgün ve doğru şekilde uyguladığı takdirde, Oyun parasının bunun hesabına transfer edileceği garanti edilir. Hak Sahibi ödeme düzeni kurallarını ve ödeme işlemlerini kontrol etmediği için, Kullanıcı'nın ek/ekstra hizmetleri ödemesi sırasında ilgili ödeme işlemlerini gerektiği gibi ve doğru şekilde yapmaması durumunda sorumlu tutulamaz.
12.8. Kullanıcı Oyun parasını satın alırken, kullandığı ödeme sisteminin kullanım düzeni ve kurallarına dair sorularını, ilgili ödeme sistemi sahibi olan tüzel kişilere soracaktır. Hak Sahibi, bu ödeme sistemlerinin kullanım düzeninin ve kullanma şartlarını Kullanıcı'ya bilgilendirme sağlamaz ve Kullanıcı'nın ödeme sistemlerinin kullanım düzeni ve şartlarını ihlal etmesi sonucunda Kullanıcı'nın Oyun Hesabı'na Oyun parasının gelmemesinden sorumlu tutulamaz ve Kullanıcı'nın gördüğü zarar için herhangi bir geri ödemeyi yapmaya taahhütlü değildir.
12.9. Kullanıcı, Oyun'da teknik hata veya Kullanıcı'nın kasıtlı hareketleri sonucunda ücretini ödemediği ve/veya kısmen ödediği halde ek/ekstra hizmetleri aldığı takdirde, ve/veya hizmetleri ödedikten sonra Oyun parası çekilmediği, ancak bu hizmetleri aldığı takdirde, bu durumu Hak Sahibi'ne bir an önce bildirmek zorunda olup, Hak Sahibi, Kullanıcı'nın söz konusu durumun sonucunda aldığı hizmetlerin bedelini, Kullanıcı'nın Oyun'da yaptığı sonraki ödemelerden kesebilir.
12.10. Kullanıcı, Oyun'u oynama süresince ek/ekstra hizmetleri ödediğini gösteren belgeleri saklı tutmakla beraber Hak Sahibi'nin bunları göstermesini istediği durumlarda söz konusu belgeleri Hak Sahibi'ne iletmeye taahhütlüdür.
12.11. Kullanıcı kendi Oyun Hesabı'nı tek başına kontrol edecektir.
12.12. Ücretli ek/ekstra hizmetler ancak Hak Sahibi veya görevlendirdiği şahıslar tarafından verilmektedir. Konu ile ilgili olarak herhangi bir anlaşmazlık olduğu takdirde, veya herhangi bir üçüncü kişiden hizmet, ek ve ekstra hizmetler satışı konulu tekliflerin Kullanıcı'ya gelmesi halinde, veya, Hak Sahibi'nin onayladığı şekilde yapılan teklifler (bundan sonra «Teklifler» olarak anılacaktır) hariç olmak üzere, Hak Sahibi'nden onay almaksızın söz konusu tekliflerin internette yayımlandığını gören Kullanıcı, bu durumu Hak Sahibi'ne derhal bildirmek zorundadır. Kullanıcı'nın, Sözleşme'nin işbu maddesindeki şartlarına aykırı şekilde hareket ederek söz konusu Teklifler'in içinde gösterilen bilgileri (banka bilgileri ve/veya kodları dahil) kullanıp ve söz konusu Teklifler'i ödemesi sonucunda ilgili oyun hizmetlerini almadığına veya Oyun Hesabı'na Oyun parasının gelmediğine dair itirazları Hak Sahibi tarafından kabul edilmez ve Kullanıcı'nın gördüğü zarar için bir tazmin edilmez.
12.13. Hak Sahibi, Kullanıcı'nın Oyun'da Hak Sahibi ile anlaşmalı olmayan üçüncü kişilerden (tüzel ve/veya özel kişiler) hizmet, ek/ekstra hizmetleri aldığını öğrendiği takdirde, Kullanıcı'ya hizmet, ek/ekstra hizmetlerin verilmesini duraklatabilir, sınırlayabilir veya tamamen kesebilir.
12.14. Kullanıcı, ek/ekstra hizmetleri ödemek üzere seçtiği ödeme sistemi/araçlarını kullanmaya hak ile yetkisinin mevcut olduğunu ve bunları Kıbrıs Cumhuriyeti mevzuatı ve/veya uyruklu olduğu ülkenin mevzuatı uyarınca kullandığını doğrulayıp beyan etmektedir. Hak Sahibi, Kullanıcı'nın Hak Sahibi'ne ait olmayan ödeme sistem/araçlarını kullanması sonucunda üçüncü kişilerin ve/veya diğer kullanıcıların gördüğü zarar için herhangi bir sorumluluk taşımamaktadır.
12.15. Hak Sahibi, Kullanıcı'nın yasadışı, dolandırıcılık veya sahtecilik işlemleri yaptığına dair şüpheli olduğu durumlarda, konu ile ilgili olarak Kullanıcı'nın suçlu olup olmadığı, ve/veya Kullanıcı'nın ek/ekstra hizmetleri ödemesi sırasında dolandırıcılık metotlarını (fraud, kredi kartı ve banka bilgileri sahtekarlığı dahil) («Dolandırıcılık işlem ve yöntemleri») kullanıp kullanmadığı tespit edilene kadar böyle Kullanıcı'ya Oyun hizmetlerini kısmen veya tamamen sonlandırabilir. Kullanıcı, Oyun’daki ek hizmetler için ödediği paranın iadesini istediği durumlarda Hak Sahibi, dolandırıcılık işlemlerini engellemek amacıyla para tutarlarının iadesi ile ilgili durumu incelemesi süresince Kullanıcı’ya Hizmetler’in verilmesini durdurabilir. Kullanıcı, Oyun’daki Ek Hizmetler için ödediği para tutarlarının iadesi ile ilgili olarak istediği zaman ve herhangi bir durumda Hak Sahibi’ne başvurabilir. Kullanıcı’nın iyi niyetli ve dürüst olduğu doğrulandıktan sonra Oyun Hizmetleri’ne erişim kendisine yeniden sağlanacaktır. 
12.16. Hak Sahibi, Oyun'da ek/ekstra hizmetleri ödeme konusunda Kullanıcı'nın yasadışı veya dolandırıcılık metotlarını kullandığından şüphelendiği takdirde, bu durumun incelenmesi için elinde bulunan bilgileri kolluk kuvvetlerine bildirebilir.
12.17. Kullanıcı, Oyun hizmetlerini banka kartı üzerinden satın alırken, Kıbrıs Cumhuriyeti mevzuatı ve/veya uyruklu olduğu ülkenin geçerli mevzuatı uyarınca hareket edecektir.
12.18. KULLANICI, BU OYUN'UN KUMAR OYUNU, KAMPANYA, BAHİS OLMADIĞINI, EK/EKSTRA OYUN HİZMETLERİNİ KENDİ İSTEĞİNE GÖRE SATIN ALDIĞINI VE OYUN'U OYNAMAK İÇİN BU HİZMETLERİN SATIN ALINMASININ ZORUNLU BİR ŞART OLMADIĞINI DOĞRULAYIP BEYAN ETMEKTEDİR.
12.19. Kullanıcı, ek/ekstra Oyun hizmetlerini, bunun kullanım amacı ve Oyun amacı tamamlanana kadar, hizmetin kullanım süresi dolana kadar, Sözleşme'nin geçerlilik süresi dolana veya Sözleşme feshedilene kadar kullanabildiğini anlamış olup kabul etmektedir. Kullanıcı, herhangi bir nedenle ek/ekstra hizmetlerin kesilmesi halinde, işbu Sözleşme'de ve geçerli mevzuatta öngörülen durumlar hariç, bu hizmete harcadığı para için Hak Sahibi'nden bir ödeme iadesi talep edemez.
13. Kullanıcı'nın sorumluluğu.
13.1. Kullanıcı, Oyun oynamasıyla ilgili sorumluluğu, bulunduğu ülkenin kanunları uyarınca taşımaktadır.
13.2. Hak Sahibi, Kullanıcı işbu Sözleşme'nin şartlarını veya Oyun kullanım düzenini koordine eden diğer bir belgenin şartlarını ihlal ettiği takdirde veya Hak Sahibi, Kullanıcı'nın Oyun Hesabı'nın geçici veya kalıcı olarak kapatılmasının diğer kullanıcılar için dürüst, güvenli ve sağlıklı ortam sağlayacağına dair karar verdiği takdirde, Kullanıcı'ya uyarı vererek veya vermeksizin Kullanıcı'nın Oyun Hesabı'nı kısmen veya tamamen, geçici veya kalıcı olarak kapatabilir.
13.3. Kullanıcı, geçerli mevzuatta ve işbu Sözleşme'de öngörülen diğer durumlarda da sorumluluğu taşımaktadır. Kullanıcı'ya karşı uygulanabilen cezalar hakkındaki bilgiler Oyun Kuralları’nda (<a>https://draconiusgo.com/policy/game-rules.content</a>) açıklanmıştır.
13.4. Her iki taraf, sivil itaatsızlık, resmi merciler tarafından uygulanan yasaklar, doğal afetler, yangın, kaza, telekomünikasyon ve elektrik şebekelerinde arızalar, hasarlı programların etkisi, üçüncü kişilere ait yazılımı veya teknik platformun çalışmasını bozmaya yönelik hareketler gibi mücbir durumların meydana gelmesi halinde, işbu Sözleşme'nin şartlarını kısmen veya tamamen yerine getirmemesi için sorumluluk taşımaz.
14. Son hükümler
14.1. Mahkemenin aldığı bir karar uyarınca Sözleşme'nin bir veya birkaç maddesinin yürürlüğünü kaybetmesi tüm Sözleşme'yi etkilemez. Sözleşme'nin bir veya birkaç maddesinin yürürlüğünü kaybettiği durumlarda, her iki taraf, Sözleşme şartlarına göre kendilerine üstlendiği ve yerine getirmeye zorunlu olduğu taahhütleri, daha önce kabul ettikleri ve/veya anlaştıkları şekilde değiştirdikleri Sözleşme şartlarını mümkün olduğu kadar ve tam kapsamıyla yerine getirecektir.
14.2. Kullanıcı, işbu Sözleşme'nin şartlarını kabul ederken, bunu yapmaya hak ile yetkisinin mevcut olduğunu doğrulayıp beyan etmektedir. Kullanıcı, kullandığı cihaz ile araçların çalışır ve Oyun oynanılır durumda olduğunu doğrular.
14.3. Hak Sahibi ile Kullanıcı arasında bir anlaşmazlık olduğu durumlarda, Hak Sahibi, konu ile ilgili olarak support@draconiusgo.com e-posta adresinde bulunan veya Oyun'un web sayfasında bulunan özel form üzerinden ulaşılabilen Kullanıcı destek ekibimize müracaat edilmesini tavsiye eder. Kullanıcı, kendi statüsüne (Kıbrıs Cumhuriyeti uyruklu olup olmamasına) bağlı olmaksızın Hak Sahibi ile Kullanıcı arasındaki tüm anlaşmazlıkların, Kıbrıs Cumhuriyeti’nin geçerli mevzuatı uyarınca, ancak uyuşmazlık kuralları dikkate alınmadan, halledileceğini kabul eder. Bunun yanı sıra, Hak Sahibi'ne karşı sunulan herhangi bir talep veya açılan duruşma (eğer geçerli mevzuatta diğer hususlar ile ilgili şartlar öngörülmedi ise) sadece Kıbrıs Cumhuriyeti mahkemeleri tarafından çözülecektir.
14.4. İşbu Sözleşme'nin kabul şekli, Hak Sahibi'nin ülkesi Kıbrıs Cumhuriyeti'nde yürürlükte bulunan mevzuat ve anlaşma imzalama ve/veya anlaşmaya bağlı kalma standartlarını düzenleyen hukuki normlarla belirlenmektedir. Kullanıcı uyruklu olduğu ülkenin mevzuatını ve kanunlarını ihlal edemez. Kullanıcı, söz konusu yasal düzenlemeleri takip etmemesi için öngörülen tüm sorumluluğu tek başına taşımaktadır.
14.5. Kullanıcı, aldığı kararın sebebini açıklamaksızın işbu Sözleşme'yi kabul ettiği andan itibaren iki hafta içerisinde aşağıda belirtilmiş e-posta adresine yazılı şekilde göndermekle feshedebilir. Sözleşme'yi feshetme konulu e-posta support@draconiusgo.com adresimize gönderilecek veya Oyun'un web sayfasında bulunan özel form üzerinden tarafımıza iletilecektir. Sözleşme'yi feshederken e-posta konusuna Kullanıcı adı ve Oyun'da kullanılmakta olan rumuz yazılacaktır.
14.6. Oyun'da herhangi bir hata veya problem olduğu zaman, bunu en kısa sürede düzeltebilmemiz için teknik destek ekibimize bildirmeniz Oyun'un gerektiği gibi ve düzgün çalışması için önemlidir. Kullanıcı, bulduğu hatalara dair bilgileri support@draconiusgo.com e-posta adresimize veya Oyun'un web sayfasında bulunan özel formla gönderebilir.
15. Kullanılan lisanslar
15.1. Oyun yapımında kullanılan ücretsiz yazılım için lisansları bu adreste bulabilirsiniz: <a>https://draconiusgo.com/policy/licenses-and-notifications</a>



